#https://www.thinkbangalore.com/2014/11/kannada-riddles-kannada-ogatugalu.html#gsc.tab=0
ಒಗಟು -  ಕಾಲಿಲ್ಲದೆ ನಡೆಯುವುದು , ಬಾಯಿಲ್ಲದೆ ನುಡಿಯುವುದು, ಇದರ ಹೊಟ್ಟೆ ಹಲವಕ್ಕೆ ಮನೆಯಾಗಿರುವುದು 	ಉತ್ತರ  - ನದಿ
ಒಗಟು - ಕುಡಿಕೆಯಲ್ಲಿ ಮೆಣಸು	ಉತ್ತರ  -  ಪರಂಗಿ ಹಣ್ಣು
ಒಗಟು - ಹಿಡಿ ಹಿಡಿದರೆ ಹಿಡಿ ತುಂಬಾ ! ಬಿಟ್ಟರೆ ಮನೆ ತುಂಬಾ 	ಉತ್ತರ  -  ದೀಪ
ಒಗಟು -  ಮೇಲೆ ಹಸಿರು , ಒಳಗೆ ಕೆಂಪು , ತಿಂದರೆ ತಂಪು	ಉತ್ತರ  - ಕಲ್ಲಂಗಡಿ
ಒಗಟು  - ಹಾರಿದರೆ ಹನುಮಂತ , ಕೂಗಿದರೆ ರಾವಣ , ಕುಳಿತರೆ ಮುನಿರಾಮ 	ಉತ್ತರ  - ಕಪ್ಪೆ 
ಒಗಟು  - ಚಿಕ್ಕ ಮನೇಲಿ ಚಕ್ಕೆ ತುಂಬಿವೆ	ಉತ್ತರ  - ಹಲ್ಲು
ಒಗಟು - ಉದ್ದ ಮರದಲ್ಲಿ ಕೆಂಪು  ಸನ್ಯಾಸಿ 	ಉತ್ತರ  - ಅಡಿಕೆ ಕಾಯಿ
ಒಗಟು - ನಿನ್ನ ಹೊಟ್ಟೆಯ ಮೇಲೆ , ನನ್ನ ಹೊಟ್ಟೆ 	ಉತ್ತರ  - ರಾಗಿ ಕಲ್ಲು
ಒಗಟು -  ಕಲ್ಲರಳಿ ಹೂವಾಗಿ , ಎಲ್ಲರಿಗೂ ಬೇಕಾಗಿ  , ಮಲ್ಲಿಕಾರ್ಜುನನ ಶಿಖರಕ್ಕೆ ಬೆಳಕಾಗಿ ಬಲ್ಲವರು ಹೇಳಿ ಸರ್ವಜ್ಞ 	ಉತ್ತರ  - ಸುಣ್ಣ
ಒಗಟು -  ಸತ್ತವನೇ ಸಾವಿನ ಸುದ್ದಿ ತಗೊಂಡು ಹೋಗ್ತಾನೆ 	ಉತ್ತರ  - ಹಲಸಿನ ಹಣ್ಣು
ಒಗಟು - ಚಿಕ್ಕ ಚಿಕ್ಕ ಪೆಟ್ಟಿಗೆ , ಚಿನ್ನದ ಪೆಟ್ಟಿಗೆ , ಮುಚ್ಚಿ ತೆಗೆದರೆ ಮುನ್ನೂರು ಪೆಟ್ಟಿಗೆ 	ಉತ್ತರ  - ದಾಳಿಂಬೆ ಹಣ್ಣು
ಒಗಟು -ಚೆಲ್ಲೋದುಂಟು , ಕುಯ್ಯೋದುಂಟು , ತಿನ್ನೋದಿಲ್ಲ	ಉತ್ತರ  -  ಕೂದಲು
ಒಗಟು - ಹತ್ನಾರ್ದ ಮರಕ್ಕೆ , ಹತ್ತುತನೆ ಕರಿಯಣ್ಣ	ಉತ್ತರ  - ಇರುವೆ 
ಒಗಟು - ಸಾಯೋವರೆಗೂ ಹೂವಿಲ್ಲ , ಹಣ್ಣು ಮಾತ್ರ ಬಿಡ್ತದೆ 	ಉತ್ತರ  - ಹತ್ತಿಹಣ್ಣು 
ಒಗಟು -   ಕಿರೀಟವುಂಟು ರಾಜನಲ್ಲ , ಗಡ್ಡವುಂಟು ತುರುಕನಲ್ಲ 	ಉತ್ತರ  - ಹುಂಜ
ಒಗಟು -  ಸುತ್ತಮುತ್ತ ಗರಿಕೆ , ನಡುವೆ ಕುಡಿಕೆ 	ಉತ್ತರ  - ಕಣ್ಣು 
ಒಗಟು - ಹತ್ತಲಾರದ ಮರ , ಎಣಿಸಲಾರದ ಕಾಯಿ 	ಉತ್ತರ  - ರಾಗಿ ಗಿಡ 
ಒಗಟು  - ರಕ್ತವಿಲ್ಲದ  ಮಾಂಸ , ಕರುಳಿಲ್ಲದ ಹೊಟ್ಟೆ 	ಉತ್ತರ  - ಸೀಗಡಿ
ಮುಳ್ಳು ಮುಳ್ಳು ಮರದಲ್ಲಿ , ಮುತ್ತು ಮುತ್ತು ಕಾಯಿ 	ಉತ್ತರ  - ನಿಂಬೆ ಹಣ್ಣು
ಒಗಟು  - ಸಾಸಿವೆ ಗಾತ್ರದ ಕಲ್ಲು ಬಿದ್ದರೆ , ಸಾವಿರ ರೂಪಾಯಿನ ತೋಟ ಹಾಳು !	ಉತ್ತರ  - ಕಣ್ಣು
ಒಗಟು - ಕಪ್ಪೆ ಮುಟ್ಟದ ಕೈಲಾಸದ ನೀರು !	ಉತ್ತರ  - ಎಳೆನೀರು
ಒಗಟು -  ಕಲ್ಲನ್ನು ತುಳಿಯುತ್ತೆ ! ಮುಳ್ಳನ್ನು ಮೂಯುತ್ತೆ ! ನೀರು ಕಂಡ್ರೆ ನಿಲ್ಲುತ್ತೆ ! 	ಉತ್ತರ  - ಚಪ್ಪಲಿ
ಒಗಟು - ಅಮ್ಮನ ಹಾಸಿಗೆ ಸುತ್ತೊಕ್ಕಾಗಲ್ಲ ! ಅಪ್ಪನ ದುಡ್ಡು ಎಣಿಸೋಕ್ಕಾಗಲ್ಲ !	ಉತ್ತರ  - ಆಕಾಶ , ನಕ್ಷತ್ರಗಳು
ಒಗಟು - ನೀಲಿ ಕೆರೇಲಿ ಬಿಳಿ ಮೀನು	ಉತ್ತರ  - ನಕ್ಷತ್ರ
ಒಗಟು -  ಕಣ್ಣಿಗೆ ಕಾಣೋದಿಲ್ಲ ! ಕೈಯಿಗೆ ಸಿಗೋದಿಲ್ಲ !  	ಉತ್ತರ  - ಗಾಳಿ 
ಒಗಟು -  ಮಡಿಸಿದರೆ ಮೊಗ್ಗು ! ಬಿಡಿಸಿದರೆ ಹೂವು ! ಪರಿಮಳವಿಲ್ಲ ವಾಸ್ನೆ ಇಲ್ಲ !  	ಉತ್ತರ  - ಕೊಡೆ
ಒಗಟು - ಚಿನ್ನ ಬಿಸಾಡುತ್ತಾರೆ ! ಬೆಳ್ಳಿ ತಿಂತಾರೆ ! 	ಉತ್ತರ  - ಬಾಳೆ ಹಣ್ಣು
ಒಗಟು - ಅಕ್ಷರಗಳಿದ್ದರೂ ಪುಸ್ತಕವಲ್ಲ ! ಸಿಂಹವಿದ್ದರೂ ಅರಣ್ಯವಲ್ಲ ! ದುಂಡಾಗಿದ್ದರೂ ಚಕ್ರವಲ್ಲ ! ನಾನ್ಯಾರು ? 	ಉತ್ತರ  - ನಾಣ್ಯ 
ಒಗಟು - ಹೋದ ನೆಂಟ ಬಂದ ನೆಂಟ ! ಬಂದ ದಾರಿ ಗೊತ್ತಿಲ್ಲ 	ಉತ್ತರ  - ನೆರಳು 
ಒಗಟು -  ಕಣ್ಣಿಗೆ ಹತ್ತಿರ , ಕಾಲಿಗೆ ದೂರ 	ಉತ್ತರ  - ದಿಗಂತ 
ಒಗಟು - ಊರುಂಟು ಜನರಿಲ್ಲ ! ನದಿಯುಂಟು ನೀರಿಲ್ಲ ! ರಸ್ತೆಯುಂಟು ವಾಹನವಿಲ್ಲ !  ಹಾಗಾದರೆ ನಾನ್ಯಾರು ?	ಉತ್ತರ  - ಭೂಪಟ 
ಒಗಟು - ಅಣ್ಣ ತಮ್ಮ ಇಬ್ಬರೂ ನಾ ಮುಂದೆ ತಾ ಮುಂದೆ ಎನ್ನುತ್ತಾರೆ ! ಆದರೆ ಯಾರೂ ಮುಂದೆ ಹೋಗುವುದಿಲ್ಲ !	ಉತ್ತರ  - ಕಾಲುಗಳು 
ಒಗಟು - ಹೋಗುತ್ತಾ ಬರುತ್ತಾ ಇರುವುದು ಎರಡು , ಎರಡೂ ಹೋದ ಮೇಲೆ ಬರಲಾರವು 	ಉತ್ತರ  - ಸಿರಿತನ - ಬಡತನ , ಪ್ರಾಣ - ಮಾನ
ಒಗಟು - ಕಚ್ಚಿದರೆ ಮಾತ್ರ ಕಚ್ಚುವುದು ! ಕಚ್ಚಲ್ಲ , ಹಾವಲ್ಲ , ಚೇಳಲ್ಲ 	ಉತ್ತರ  - ಮೆಣಸಿನ ಕಾಯಿ
ಒಗಟು - ಅಂಗಡಿಯಲ್ಲಿ ತರೋದು ಅದರ ಮುಂದು ಕೂತು ಅಳೋದು 	ಉತ್ತರ  - ಈರುಳ್ಳಿ 
ಒಗಟು - ಎರಡು ಮನೆಗೆ ಒಂದೇ ದೂಲ 	ಉತ್ತರ  - ಮೂಗು
